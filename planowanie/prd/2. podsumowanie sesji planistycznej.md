# Dokument Wymagań Projektowych (PRD) - VibeTravels (MVP)

## 1. Wprowadzenie i Cel

**VibeTravels** to aplikacja, która ma na celu uproszczenie procesu planowania podróży. Głównym problemem, który rozwiązujemy, jest trudność w przekształcaniu luźnych pomysłów i notatek na konkretne, angażujące plany wycieczek. Wykorzystując AI, VibeTravels pozwoli użytkownikom w łatwy sposób konwertować ich zapiski na szczegółowe harmonogramy, uwzględniające ich osobiste preferencje.

Celem MVP jest dostarczenie działającego produktu, który zwaliduje podstawowe założenie: użytkownicy chcą narzędzia, które automatyzuje tworzenie planów podróży na podstawie ich własnych, swobodnych notatek.

## 2. Funkcjonalności Kluczowe (Zakres MVP)

### 2.1. System Kont Użytkowników

-   **Rejestracja:** Użytkownik może założyć konto podając e-mail i imię. Wymagane będzie podanie co najmniej jednej preferencji turystycznej, ale nie całego profilu.
-   **Profil Użytkownika:**
    -   Miejsce do przechowywania preferencji turystycznych, które będą wykorzystywane przez AI.
    -   Preferencje będą zdefiniowane w formie tagów w kilku kategoriach:
        -   **Styl podróży**: (np. Z plecakiem, Rodzinnie, Luksusowo)
        -   **Zainteresowania**: (np. Historia, Sztuka, Przyroda, Zakupy)
        -   **Kuchnia**: (np. Włoska, Azjatycka, Wegetariańska)
        -   **Tempo**: (np. Relaksacyjne, Umiarkowane, Intensywne)
    -   Uzułnienie profilu o kolejne preferencje będzie zachętą do odblokowania dodatkowych funkcjonalności (np. lepsze sugestie restauracji, bardziej optymalne cenowo oferty).
-   **Usuwanie konta:** Użytkownik ma możliwość trwałego usunięcia swojego konta i wszystkich powiązanych danych.

### 2.2. Zarządzanie Notatkami o Podróżach

-   **Tworzenie:** Użytkownik może tworzyć notatki o przyszłych podróżach. Każda notatka będzie posiadać tytuł (jeśli nie zostanie podany, zostanie wygenerowany z pierwszych słów treści) oraz pole tekstowe na treść.
-   **Przeglądanie:** Użytkownik ma dostęp do listy wszystkich swoich notatek. Na liście będzie widoczna informacja (np. ikona), czy dla danej notatki został już zapisany plan podróży.
-   **Odczyt/Edycja:** Użytkownik może w każdej chwili otworzyć i edytować swoje notatki.
-   **Usuwanie:** Użytkownik może usuwać notatki.
-   **Tworzenie podobnej notatki:** Aby umożliwić tworzenie wariantów planu (np. z innym transportem), użytkownik będzie mógł skopiować istniejącą notatkę. Spowoduje to utworzenie nowej, edytowalnej notatki z tą samą treścią, dla której będzie można wygenerować i zapisać oddzielny plan.

### 2.3. Generowanie Planu Podróży przez AI

-   **Proces generowania:**
    1.  Z poziomu widoku notatki, użytkownik klika przycisk "Wygeneruj plan podróży".
    2.  Pojawia się prosty formularz (modal) z opcjami do personalizacji generowania:
        -   **Styl:** Wypoczynek / Przygoda
        -   **Transport:** Samochód / Transport publiczny / Pieszo
        -   **Budżet:** Predefiniowane etykiety (np. Oszczędnie, Standardowo, Luksusowo) z opcjonalną możliwością podania własnego przedziału.
    3.  AI przetwarza treść notatki, preferencje z profilu użytkownika oraz opcje z formularza.
-   **Format wyjściowy planu:**
    -   Plan jest generowany w ustrukturyzowanej formie: podział na dni (Dzień 1, Dzień 2, itd.).
    -   Każdy dzień zawiera listę punktów (miejsc/aktywności).
    -   Każdy punkt zawiera: porę dnia (Rano, Południe, Wieczór), nazwę, krótki opis, szacunkową kategorię cenową oraz ogólne informacje logistyczne (np. o dostępności parkingów, jakości komunikacji miejskiej).
-   **Akceptacja i zapis planu:**
    -   Użytkownik może "zaakceptować" wygenerowany plan za pomocą przycisku "Zapisz do moich podróży".
    -   Zapisany plan jest w wersji **tylko do odczytu** (brak możliwości manualnej edycji w MVP).
    -   Dla każdej notatki można zapisać tylko jeden plan. Ponowne wygenerowanie i zapisanie planu dla tej samej notatki nadpisze poprzednią wersję.
-   **Zastrzeżenie:** Pod każdym planem znajdzie się informacja, że został wygenerowany przez AI i może zawierać nieścisłości, co zachęca do weryfikacji kluczowych informacji.

### 2.4. Onboarding

-   Dla nowego użytkownika, na liście notatek automatycznie pojawi się przykładowa, pre-definiowana notatka wraz z gotowym, wygenerowanym planem. Pozwoli to od razu zrozumieć finalny produkt i funkcjonalność aplikacji.

## 3. Co NIE wchodzi w zakres MVP

-   Współdzielenie planów wycieczkowych między kontami.
-   Bogata obsługa i analiza multimediów (np. zdjęć).
-   Zaawansowane planowanie logistyki (np. rezerwacje, dokładne czasy, integracje z systemami rezerwacyjnymi).
-   Przechowywanie wielu wersji jednego planu dla pojedynczej notatki.
-   Manualna edycja wygenerowanych planów.
-   Monetyzacja.

## 4. Kryteria i Mierniki Sukcesu

-   **Główny wskaźnik:** 75% aktywnych użytkowników generuje i zapisuje ("akceptuje") 3 lub więcej unikalnych planów wycieczek w ciągu roku (wliczając w to plany z notatek skopiowanych).
    -   "Zmieniony" plan (ponowne generowanie z istotnie innym wynikiem) będzie zliczany z mniejszą wagą.
-   **Wskaźnik pomocniczy:** 90% aktywnych użytkowników posiada wypełnione co najmniej 3 preferencje turystyczne w swoim profilu.
